# Risus: The Anything RPG

Niniejszy dokument jest autorskim tłumaczeniem/wyjaśnieniem (w niewielkim stopniu rozbudowanym) zasad gry Risus: The Anything RPG, wersji 2.1 autorstwa S. Johna Rossa.

Wersja 0.0.1 https://github.com/johnykvsky/risusrpg

## Słowo wstępu

Zawsze ceniłem proste mechaniki: FUDGE, FATE, FITS (3xF - przypadek?). Takie w którch statystyki i cyferki są sprawą drugoplanową, najważniejsza jest opowieść. Mniej drobiazgów rozprasza, nie trzeba wertować podręcznika, nikt nie wyciąga z rękawa przepisów z 75 strony 4 dodatku do 5 edycji (a niektórzy gracze to lubią), nie patrzy się na postać jak na zbiór liczb, ale jak na osobę. Szczególnie FITS mi przypadł do gustu - nie ma listy umiejętności, cech itp - cały podręcznik to dwie strony, zasady są proste, zabawa przednia. To nadal mechanika, można prowadzić starcia, rzucać czary, otwierać zamki itd poprzez sprawdzenie odpowiednich Atrybutów. Podobne podejście prezentuje **Risus - RPG w którym możesz wszystko**.


## 1. Tworzenie postaci

W Risus postać nie ma współczynnkiów, umiejętnośći itp rzeczy - zamiast tego mamy Opis oraz Klisze. Można potraktować Klisze jak Atrybuty. Opis: "Sprytny szmugler-hazardzista, z własnym statkiem, starający się nie narobić, a coś zarobić." - i Han Solo jest nasz. Przynajmniej opis. Zostały jeszcze Klisze. Na Klisze mamy 10 punktów z następującymi uwagami:

    * do jednej Kliszy nie możemy przypisać więcej niż 4 punkty
    * nie możemy mieć na starcie więcej niż 10 Klisz (co chyba oczywiste, bo mamy tylko 10 punktów...)

Nasz Han Solo może mieć: Pilot (4), Hazardzista (3), Szmugler (2), Rewolwerowiec (1). I koniec, 10. Albo:  Rewolwerowiec (3), Pilot (3), Szmugler (2), Hazardzista (1), Amant (1). I tak dalej. Wedle uznania.

## 2. Mechanika

Poziomy trudności (w nawiasach poziom Kliszy, czyli ilość punktów do niej przypisanych):

  |   |  Początkujący (1K) | Amator (2K)  | Zawodowiec (3K)  | Ekspert (4K)  |
  |:---|:---:|:---:|:---:|:---:|
  | Prosty (85%)  |  2 | 5  | 8  | 11  |
  | Niezbyt trudny (70%)  | 3  | 6  | 9  |  13 |
  | Trudny (52%)  | 4  | 7  | 11  | 14  |
  | Bardzo trudny (36%)  | 5  | 8  | 12  | 16  |
  | Prawie niewykonalny (11%)  | 6  | 11  | 15  | 19  |

  Ogólnie można przyjąć, że:

    * 3-5 - banalne dla zawodowca, wyzwanie dla początkującego
    * 10  - wyzwanie dla zawodowca
    * 15  - wyzwanie dla eksperta
    * 20  - heroiczne wyzwanie dla eksperta, praktycznie niewykonalne

  lub, traktując, że punktem wyjścia jest Klisza z poziomem 3:

    * 3-5   - banalnie proste
    * 6-8   - nie tak łatwo, ale powinno być dobrze
    * 9-11  - to już jest wyzwanie, różnie może być
    * 12-14 - trudne, może się uda, ale niewielkie szanse
    * 15+   - tylko cud, inaczej nie da rady

A teraz, uwaga, uwaga - punkty przypisane do Kliszy w trakcie tworzenia postaci, to ilość kości k6. Po prostu - testy wykonujemy rzucając tyloma kościmi 6-cio ściennymi ile mamy punktów w pasującej Kliszy. Jeśli chcemy przeskoczyć nad przepaścią, poziom trudności jest 7, a my jesteśmy Ekspertem (Tarzan się zwiemy), to rzucamy 4k6 i jeśli wypadło 7 lub więcej, to przeskoczyliśmy. Poziomy trudności mogą być różne, dla Tarzana to prościzna 7, ale dla jego kolegi naukowca, który ma jedynie Kliszę Obierzyświat (1), która tu pasuje - no to będzie to bardzo trudne zadanie, poziom trudności 5.

Czasami dwie (lub kilka) postacie starają się wykonać tą samą rzecz w tym samym czasie, udać się może tylko jednej, np. kto pierwszy sięgnie po leżący na podłodze pistolet. Wtedy rzucamy dla każdej z postaci tyloma k6 ile ma Klisza, która najlepiej pasuje do użycia w danej sytuacji i kto ma lepszy wynik - ten wygrał. Ma pistolet, inni nie, zaczyna się walka.

## 3. Walka

Podczas walki obie strony wybierają jakiej Kliszy używają i wykonują test. Ten komu wyszedł lepiej - wygrywa. Po każdym starciu przegrana strona odejmuje 1 od liczby punktów przypisanych do wybranej Kliszy. Jak ilość osiągnie 0 - przegrała. To nie znaczy, że nie żyje, punkty Kliszy to nie Kondycja. Po prostu jest pokonana, można ją związać, ogłuszyć, wygnać, ośmieszyć przed tłumem itp itd. Można też zabić, ale nie jest to równoznaczne z przegraniem. Tak na prawdę walka to starcie, rywalizacja. Tak samo rozstrzygnąć można wyścigi, pojedynek na recytację, walkę psychiczną, starcie powietrzne itd.

Co ważne - Klisze można zmieniać między rundami, o ile ma to sens. Jeśli mamy Fechmistrz(3) i Wykidajło (2) to możemy po przegraniu 2 razy z Kliszą Fechmistrz przejść na Wykidajło (2) i próbwać dalej walczyć niczym w bójce w barze, wręcz, używając wszystkiego co nam w rękę wpadnie. O ile ma to sens w danej sytuacji.

Po walce punkty Kliszy regenerują się w zależności od okoliczności - jeśli to była walka pojazdami, to przegrany raczej jest w ruinie i Klisza przegranego może wrócić do poziomu bazowego, ale pojazd sam się nie odnowi. 

Czasami porażka jest wyjątkowo dotkliwa - wtedy MG może przypisać postaci gracza Kliszę, np. Naznaczony zemstą (1). Ma to swoje negatywne i pozytywne skutki - negatywne, bo może przejąć kontrolę nad postacią, przy innej okazji, kiedy lepiej prześć obok, postać po teście na Naznaczony zemstą rzuci wszystko i z okrzykiem na ustach zaatakuje swojego największego wroga, który ją przecież upokorzył. A pozytywne, to może być bonus +1 do testów przy finałowym starciu z racji chęci odkupienia swoich win podczas walki z szarą eminencją, która terroryzowała tą miejscowość i po jej pokonaniu wszyscy zapomną i tamtej sprawie ciesząc się, że teraz będzie już spokojnie.

## 4. Drużynowo

Czasami gracze wspólnie coś robią, kogoś atakują. Albo grupa atakuje graczy. Jeśli to grupa atakuje graczy, to najprościej połączyć część wrogów dając im większą Kliszę. Czyli zamiast 7 Szkieletów (1) możemy zrobić Szkielet (3) i Szkielet (4) - mniej rzucania. Nadal to będzie 7 szkieletów atakujących graczy, ale nie trzeba rzucać 7 razy, plus jest to większe wyzwania, bo odzwierciedla, że atakują jednocześnie, a nie kolejno, czkająć aż gracze pokonają Szkielet (1) i następny podchodzi...

Jeśli to gracze tworzą Drużynę - tutaj jest trochę inaczej. Drużyna dotyczy jakiejś akcji, w czymś współpracują, np. w walce. Wybierany jest Przywódca, postać o najwyższej Kliszy w danym temacie. Jeśli jest remis - gracze sami wybierają kto nim jest. Następnie wszyscy rzucają koścmi zgodnie z ich Kliszami użytymi w tym momencie, ale tylko Przywódca liczy wszystkie swoje kości normalnie - reszta liczy tylko te na których wypadło 6 i dodaje je do wyniku grupy.

Jeśli drużyna przegrała starcie, wybrany przez graczy członek Drużyny traci punkt w danej Kliszy. Jednak każdy z Drużyny może się zgłosić i wziąć obrażenia na siebie, poświęcić się. Traci wtedy dwa razy więcej punktów w Kliszy, ale Przywódca w następnej rundzie rzuca dwa razy większą ilością kości niż powinien - jako tymczasowy bonus za poświęcenie się towarzysza. Jeśli Drużyna przegrała i nikt się nie chce zgłosić do straty punktu na Kliszy - Przywódca wskazuje kto ma stracić punkt, nie ma wtedy żadnego bonusu.

Jeśli Drużyna wygrała - decyduje kto z przeciwników ma przyjąć obrażenia.

Drużyna może się Rozwiązać w dowolnym momencie między rundami - jednak wszyscy członkowie tracą 1 punkt Kliszy jako obrażenia od walki. O ile nie oznacza to ich wyłączenia z walki (Klisza = 0) to dalej walczą normalnie, mogą też nową Drużynę stworzyć, w innym składzie.

Jeśli w Drużynie zginie Przywódca (lub odłączy się od Drużyny) - Drużyna się automatycznie Rozwiązuje z opisanymi wyżej konsekwencjami. Może od razu zawiązać się nowa Drużyna, z nowym Przywódcą.

Oczywiście wszelkie utraty punktów Kliszy są tymczasowe i podlegają normalnej regeneracji.

## 5. Rozwój

Na koniec przygody gracze rzucają kośćmi dla każdej intensywnie używanej w przygodnie Kliszy (tyloma kośćmi ile punktów ma Klisza). Jeśli wypadły same liczby parzyste - Klisza zwiększa się o 1, brawo! Górną granicą jest wartość 6, dalej nie zwiększamy.

Nowe Klisze powinny być dodawane w wyjątkowych sytuacjach, za zgodą Mistrza Gry, kiedy to jest uzasadnione fabuarnie.

## 6. Zasady opcjonalne

Przy tworzeniu postaci wydając 1 punkt można zamiast Kliszy kupić Szczęśliwy Traf. Za 2 punkty mam 2 Szczęśliwe Trafy itd. Dzięki temu podczas gry wydając Szczęśliwy Traf możemy w 1 rzucie dodać sobie 1 kość "extra". Szczęśliwe Trafy resetują się pomiędzy przygodami.


## Dodatki

to be continued...

## Materiały i linki

 * [FITS](f_PL_FITS_printer.pdf) - Świetny system RPG autorstwa Rukasu, oparty tylko na Aspektach.
 * [Rukasu-o-FITS](Rukasu-o-FITS.txt) - Kilka wyjaśnień Rukasu dlaczego tak, a nie inaczej FITS działa
 * [kadufate2012](kadufate2012.pdf) - System kaduFATE, lekki, prosty i przyjemny, autorstwa Kaduceusza
 * [fZine](fZine.pdf) - Wybrane materiały i przemyślenia na bazie systemu FUDGE
 * [Injury](Injury.pdf) - Kilka uwag na temat obrażeń
 * [twists](twists.pdf) - Ciekawy wycinek z Fate 2.0

Wszystkie materiały wyżej zalinkowane posiadają (a przynajmniej tak mi się wydaje) info o tym skąd pochodzą, kto jest autorem - w każdym razie nie jestem to ja.

 * http://www.risusiverse.com - dużo materiałów do systemu Risus
 * https://www.drivethrurpg.com - można za darmo pobrać Risus, przygodę Risus: Toast of the Town, czy Big List of RPG Plots ale też za ~$10 Risus Companion, rozbudowany kompendium na temat Risus, z wieloma opcjonalnymi zasadami, wyjaśnieniami itd
 
